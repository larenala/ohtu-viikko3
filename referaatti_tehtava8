Referaatti kandityöstä Ohjelmistotuotannon menetelmien kehittyminen 1950-luvulta nykypäivään

Työn alussa määritellään ohjelmistotuotantoon liittyviä käsitteitä. Todetaan, että ohjelmistotuotannon vertaamista insinöörityöhön on pidetty kyseenalaisena.
Tietokoneiden alkuaikoina tietokoneet olivat valtavan suuria ja tehottomia. Tietokoneohjelmointia ei myöskään erityisemmin arvostettu. Vähitellen alkoi muodostua
käsitys ohjelmistotuotannon ongelmista ja alettiin kehittää järjestelmällisempiä menetelmiä. Tietokoneiden kasvava tehokkuus alkoi asettaa haasteita ja usein projektit
epäonnistuivat. Ajanjaksosta puhuttiin ohjelmistokriisinä. Löydettiin vesiputousmalli, joka pohjasi insinööritieteissä hyväksi havaittuihin menetelmiin. Kuitenkin 
vähitellen alkoi tulla selväksi, ettei insinöörintyöhön hyvin sopiva malli ollutkaan yhtä toimiva ohjelmistotuotannossa. Ohjelmistojen ongelmat ilmenevät usen vasta 
ohjelmoidessa, jolloin suunnittelun rooli on erilainen kuin esim. siltaa rakentaessa. Vesiputousmallin ongelmien ratkaisemiseksi kehitettiin iteratiiviset  menetelmät,
 joita oli ollut olemassa aiemminkin, mutta jotka tulivat laajempaan suosioon 90-luvulla. Edeltävässä spiraalimallissa kehittäminen ohjautuu riskien ja niiden hallinnan
mukaan. Rational Unified Process eli RUP on toinen iteratiivinen menetelmä, jossa käytetään laajasti UML-diagrammeja ja käyttötapauksia. 2000-luvun vaihteessa kehitettiin
mm. Scrum ja XP. Tällä hetkellä ketterät menetelmät ovat suosituin ohjelmistotuotantomenetelmä, mutta nekään eivät ole täydellisiä.   
